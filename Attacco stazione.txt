<html>
<head>
</head>
<body>
<div class="wrapper">

<h2>Il 27 aprile del 1945 Vigevano</h2>
<p>
è libera, la guerra è formalmente finita ma c’è ancora spazio per degli scontri
armati. A Mortara arriva un treno tedesco blindato che ha il compito di recuperare
i Tedeschi rimasti nelle zone oramai liberate, tra cui Vigevano. I partigiani
riescono a sabotare le rotaie all’altezza del Casello 10; intanto i Tedeschi intuiscono
che si sta preparando un attentato, scendono dal treno per verificare le condizioni
dei binari e prendono quattro persone come ostaggi. In realtà si tratta di tre
treni armati di cannoni. I volontari incaricati di contrattare con i Tedeschi, mostrando
la bandiera bianca, si portano al ponte di Gambolò; dal treno parte una raffica
di mitra, mentre il convoglio continua a prendere velocità. <br>
Dalle abitazioni si risponde al fuoco e in stazione  si decide di far
deragliare il treno sul terzo binario verso un convoglio carico di rottami di
ferro, l’urto è violento. Alcuni Tedeschi fuggono verso le case circostanti e
verso i boschi del Ticino. Dopo alcune ore alcuni convogli carichi di munizioni
esplodono, distruggendo la stazione. Le vittime civili sono sette, tra cui  gli
ostaggi.
</p>
<h3>
Sitografia
</h3>
<p>
<a href="http://www.straginazifasciste.it/wp-content/uploads/schede/VIGEVANO%2027.04.1945.pdf">Episodio di (straginazifasciste.it)</a>
<a href="http://www.straginazifasciste.it/wp-content/uploads/schede/VIGEVANO%2027.04.1945.pdf">http://www.straginazifasciste.it/wp-content/uploads/schede/VIGEVANO%2027.04.1945.pdf</a>
</p>
</body>
</html>