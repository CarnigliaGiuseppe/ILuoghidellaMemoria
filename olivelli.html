<html>
<head>
	<link rel="stylesheet" href="style.css">
	<meta name="viewport" content="width-device-width, initial-scale = 1.0">
</head>
<body>
	<div class="wrapper">
		<h2>Teresio Olivelli</h2>
	<div class="olivelli">
	<img src="Olivelli/olivelli.jpg" alt="Olivelli">
	</div>
<p>Nato a Bellagio il 7 gennaio 1916, di carattere ardente, generoso e impetuoso, Teresio Olivelli frequenta le prime classi elementari a Bellagio e successivamente a Zeme, dove la famiglia ritornanella casa paterna. Dopo il Ginnasio a Mortara e il Liceo Benedetto Cairoli a Vigevano, si iscrive all’università di Pavia, come alunno del prestigioso collegio Ghislieri. Nel 1940 è nominato ufficiale degli alpini e chiede di andare volontario nella guerra di Russia per stare accanto ai giovani militari e condividerne la sorte. Nel febbraio 1941 si arruola volontario e in seguito parte per la Russia, ma con uno stile tutto suo di servizio, che lo porta durante la disastrosa ritirata a rallentare la sua marcia per soccorrere i feriti e gli assiderati. Rientrato dalla Russia, è nominato rettore del Collegio Ghislieri a soli 27 anni. Il suo rientro fortunoso in Italia segna la rottura definitiva con il fascismo e il 9 settembre 1943 è fatto prigioniero. Deportato prima a Innsbruck e poi in altri campi, il 20 ottobre riesce ad evadere e a ritornare in Italia. Fuggito, si inserisce nella resistenza cattolica bresciana: egli non agisce secondo criteri ideologici o di partito, ma unicamente secondo i principi della fede e della carità cristiana.  Fonda "Il Ribelle", foglio clandestino di collegamento tra gli esponenti della resistenza di ispirazione cattolica; in queste pagine egli esprime il suo concetto di resistenza, "rivolta dello spirito" alla tirannide, alla violenza, all'odio. Scrive la famosa preghiera detta "Preghiera del ribelle"; in questo testo definisce se stesso e i suoi compagni "ribelli per amore". Il 27 aprile del 1944, Teresio Olivelli viene arrestato nuovamente a Milano. Segue la deportazione nei campi nazisti prima in Italia, poi in Germania: Fossoli, Bolzano, Flossenburg, Hersbruck. Resiste con fede alla repressione nazista, difendendo la dignità e la libertà di tanti fratelli. Questo atteggiamento suscita nei suoi confronti l’odio dei capi baracca, che gli infliggono duri colpi. Ormai deperito, si protende in un estremo gesto di amore verso un giovane prigioniero ucraino violentemente pestato, facendo da scudo con il proprio corpo. Viene colpito con un violento calcio al ventre, in conseguenza del quale muore il 17 gennaio 1945, a soli 29 anni. Il corpo è bruciato nel forno crematorio.
</p>
<h3>
	Beatificazione
</h3>
<p>
Sabato 3 febbraio 2018 ha avuto luogo a Vigevano il rito di beatificazione del Venerabile Teresio
Olivelli, alpino della Tridentina ucciso in odio alla fede.
</p>
	<div class="olivelli-targa">
	<img src="Olivelli/olivelli-targa.jpg" alt="Olivelli targa">
	</div>
<h3>
Sitografia:
</h3>
<p>
<a href="https://biografieonline.it/biografia-teresio-olivelli">https://biografieonline.it/biografia-teresio-olivelli</a>
</p>
<p>
<a href="https://www.anpicomo.it/2020/01/16/biografia-di-teresio-olivelli/">https://www.anpicomo.it/2020/01/16/biografia-di-teresio-olivelli/</a>
</div>
</p>
</body>
</html>
