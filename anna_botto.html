<html>
<head>
	<link rel="stylesheet" href="style.css">
	<meta name="viewport" content="width-device-width, initial-scale = 1.0">
</head>
<body>
	<div class="wrapper">
		<h2>Anna Botto</h2>

	<div class="img-anna-botto">
	<img src="Anna Botto/anna_botto.png" alt="Anna Botto">
	</div>

<p>
Anna Botto è una maestra nata ad Alessandria il 31 dicembre 1895 e morta all’interno del campo di concentramento di Ravensbrück, a nord di Berlino. 
Insegnante per oltre 30 anni: prima in provincia di Alessandria, poi a Como, fino ad arrivare nella provincia di Pavia, a Langosco, Robbio, Palestro e, infine, a Vigevano, dove insegnò presso la scuola elementare Regina Margherita. 
Dopo l’8 settembre del 1943 prende contatti con esponenti dell’antifascismo e decide di aiutare ex prigionieri alleati ed esponenti antifascisti rifugiatisi nelle campagne della Lomellina. Porta loro generi alimentari di prima necessità, in attesa che possano raggiungere la Svizzera. Nell’attesa, molti sono ospitati nella sua casa, in via del Popolo; uno di loro, con la cancrena a una gamba, viene curato da un medico di fiducia.  
Giovedì 21 ottobre 1943 Anna scrive l’epitaffio che distribuisce alle esequie di Giovanni Leoni, il geometra fucilato dai nazisti in Castello. 
</p>
<div class="anna-botto-poesia">
<img src="Anna Botto/anna_botto_poesia.png" alt="Anna Botto Poesia">
<p>
Piombo tedesco<br>
volle vittima di rappresaglia<br>
Giovanni Leoni<br>
Papà, ti gridano le figlie tue<br>
sta’ a noi vicino<br>
guidaci per mano<br>
mitiga la nostra solitudine<br>
Non abbia pace<br>
chi ti consegnò al nemico.<br>
La famiglia in pianto<br>
gli amici straziati<br>
Vigevano sconvolta<br>
attendono l’ora inesorabile<br>
della giustizia<br>
che chiamerà il sacificato<br>
alla gloria dei forti<br>
</p>
</div>
<p>
Anna Botto viene sorvegliata dagli agenti dell’UPI (Ufficio Politico Investigativo) di Vigevano e arrestata per la prima volta il 1° maggio 1944 per aver accompagnato le proprie alunne a due messe in ricordo dello studente Carlo Crespi, il giovane vigevanese fucilato dai Tedeschi a Varallo. Nell’interrogatorio che ne segue mantiene un contegno dignitoso, oltremodo coraggioso: bolla d’infamia i suoi carcerieri per i delitti cinicamente perpetrati al servizio dei nazisti.
Scarcerata il 10 maggio 1944, si fa più guardinga ma continua la sua attività clandestina, portando a termine pericolose missioni affidatele dai partigiani con cui rimane sempre in stretto contatto. Deferita al Tribunale Speciale, viene processata a Milano e successivamente trasferita al carcere di San Vittore. Il 20 settembre 1944 viene trasportata al campo di transito di Bolzano e, infine, il 7 ottobre a Ravensbrück. Qui iniziano le testimonianze contrastanti sulla sua morte. L’unica certezza è che nell’aprile del 1945, durante l’evacuazione del campo, i nazisti incendiano il reparto dell’educatrice con il lanciafiamme.
<p>
<h3>
Sitografia:
</h3>
<p>
<a href="https://www.araldolomellino.it/cultura/anna-botto-la-maestra-morta-per-la-liberta/"> https://www.araldolomellino.it/cultura/anna-botto-la-maestra-morta-per-la-liberta/</a>
</p>
<p>
<a href="https://vigevano.anpi.it/deportazione/deportazione-politica/anna-botto/">https://vigevano.anpi.it/deportazione/deportazione-politica/anna-botto/</a>
</p>
</div>
</body>
</html>
